---
title: "সিদ্ধান্ত আপনার"
date: 2025-10-05
categories: 
  - "সচেতনতা"
coverImage: "68.jpg"
author: "রেবেকা জামান বিভা"
---

আপনার বাসায় টিভি আছে। আল্লাহ আপনাকে জ্ঞান-বুদ্ধি দিয়েছেন। এখন সিদ্ধান্ত আপনার, টিভিতে রবীন্দ্র-নজরুল সংগীত শুনবেন, নাকি হজ্জ-উমরাহ'র চ্যানেলে কুরআন তিলাওয়াত বা হাদিস শুনবেন।

আপনার বাসায় ল্যাপটপ আছে। আল্লাহ আপনাকে জ্ঞান-বুদ্ধি দিয়েছেন। এখন সিদ্ধান্ত আপনার, ল্যাপটপে অশ্লীল মুভি দেখবেন, নাকি নবি-রাসূলদের জীবনী বা ইসিলামের ইতিহাস সম্বলিত মুভি দেখবেন।

আপনার বাসায় অনেক বই আছে। আল্লাহ আপনাকে জ্ঞান-বুদ্ধি দিয়েছেন। এখন সিদ্ধান্ত আপনার, সেক্যুলার বই পড়বেন, নাকি ইসলামের ইতিহাস বা ইসলামিক গল্পের বই পড়বেন।

আপনার অনেক অবসর আছে। আল্লাহ আপনাকে জ্ঞান-বুদ্ধি দিয়েছেন। এখন সিদ্ধান্ত আপনার, সেই অবসর সময়ে বসে বসে মানুষের গীবত করবেন নাকি কুরআন শিক্ষবেন।

আপনাকে আল্লাহ অনেক সুন্দর সিল্কি চুল দিয়েছেন। এখন সিদ্ধান্ত আপনার, আপনি আল্লাহর ফরজ বিধান মেনে পর্দা করে চুল ঢেকে রাখবেন, নাকি সুন্দর সিল্কি চুল মানুষকে দেখিয়ে বেড়াবেন।

আল্লাহ আপনাকে সুমধুর কণ্ঠ দিয়েছেন। এখন সিদ্ধান্ত আপনার, এই সুরেলা কণ্ঠ দিয়ে গান গাইবেন নাকি ছোট বাচ্চাদের কুরআন তিলাওয়াত শেখাবেন।

আপনার অনেক ডিগ্রি আছে। আল্লাহ আপনাকে জ্ঞান-বুদ্ধি দিয়েছেন। এখন সিদ্ধান্ত আপনার, সারাজীবন জ্ঞান অর্জনের জন্য অমুক-তমুক মোটিভেশনাল বই পড়বেন, নাকি, প্রতি বছর অন্তত ১ বার কুরআনের অর্থসহ পড়ে দেখবেন।

আল্লাহ আপনাকে অনেক রুপবতী করে সৃষ্টি করেছেন৷ এখন সিদ্ধান্ত আপনার আপনি বেপর্দা চলাফেরার মাধ্যমে এই রুপ সবাইকে প্রদর্শন করবেন, নাকি আল্লাহর বিধান মেনে পর্দা করবেন৷

আপনার অনেক অর্থ-সম্পদ আছে। এখন সিদ্ধান্ত আপনার আপনি এই অর্থ দিয়ে শুধু বাড়ি, গাড়ি কিনবেন নাকি ফরজ হজ্জ আদায় করবেন।

আল্লাহ আপনাকে স্বাধীন ইচ্ছা এবং বিচার-বুদ্ধি দান করেছেন এখন সিদ্ধান্ত আপনার এই বিচার বুদ্ধি দিয়ে আপনি ইসলামের বিধিনিষেধ মোতাবেক চলবেন নাকি আল্লাহর নাফরমানি করে মডারেট জীবন ব্যবস্থা ফলো করবেন।
