---
title: "সহাবস্থানে সতর্কতা"
date: 2025-08-11
categories: 
  - "সচেতনতা"
coverImage: "46.jpg"
author: "বিনতে আব্দুল্লাহ"
---

বাংলাদেশের মতো একটি দেশে কর্মক্ষেত্রে কিংবা শিক্ষাপ্রতিষ্ঠানে ছেলে-মেয়েদের সহাবস্থান থেকে মুক্ত পরিবেশ নারী-পুরুষ উভয়ের জন্যই খুবই অপ্রত্যুল। ইচ্ছা না থাকলেও অনেক মেয়েকে বাধ্য হয়েই এসব পরিবেশে যেতে হয়।

সেক্ষেত্রে আলিমদের ফতোয়া এবং বাস্তবতার নিরিখে শিক্ষা প্রতিষ্ঠানে ও অফিসে নন-মাহরামদের সঙ্গে আমাদের আচরণ এমন হওয়া উচিত:

১. অবশ্যই ফরজ হিজাব মেনে চলতে হবে। নারী-পুরুষ উভয়কেই পোশাক, কথাবার্তা, চালচলন এবং চোখের দৃষ্টির ক্ষেত্রে আল্লাহর হুকুম মেনে চলতে হবে।

২. নন-মাহরামদের সঙ্গে লিফটে, মিটিং রুমে, ক্লাসরুমে কিংবা নিজের অফিস রুমে কখনই দরজা বন্ধ অবস্থায় একা অবস্থান করা যাবে না।

৩. নারী বা পুরুষ—কারোরই অপরের সঙ্গে একা রিকশায় অথবা কারও ব্যক্তিগত গাড়িতে চলাচল করা যাবে না। নন-মাহরাম সহপাঠী বা সহকর্মীর সঙ্গে একা বা দলবেঁধে লাঞ্চ করতে বা ঘুরতে যাওয়া যাবে না। কাজের প্রয়োজনে ট্যুরে যেতে হলে অবশ্যই মাহরামকে সঙ্গে নিয়ে যেতে হবে। সম্ভব হলে ট্যুর এড়িয়ে চলতে হবে।

৪. ব্যক্তিগত জীবনকে কর্মজীবন থেকে সম্পূর্ণ আলাদা রাখুন। অফিসকে বাসায় নিয়ে আসবেন না। বাসা আপনার ব্যক্তিগত রাজত্ব—সেখানে বাইরের (নন-মাহরাম) মানুষকে প্রবেশের সুযোগ দেবেন না।

৫. ছুটির দিন, অফিসের বাইরে বা অফিস সময়ের বাইরে পুরুষ সহকর্মীদের সঙ্গে ফোনে কথা বলা (সেটা কাজ সম্পর্কিত হোক বা না হোক), বা আন-অফিসিয়াল চ্যাটিং থেকে বিরত থাকুন।

সর্বোপরি, যেকোনো সিদ্ধান্ত নেওয়ার আগে, কথা বলার আগে কিংবা কাজ করার আগে একবার নিজেকে প্রশ্ন করুন—আপনার এই কাজটি আল্লাহকে সন্তুষ্ট করবে নাকি অসন্তুষ্ট করবে? চিন্তা করুন, এটি হালাল না হারাম? পরকালীন সফলতার দিকে না ধাবিত করে, নাকি ধ্বংসের পথে?
