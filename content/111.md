---
title: "সংসারের টুকিটাকি"
date: 2026-01-10
categories: 
  - "সংক্ষিপ্ত"
coverImage: "111.jpg"
author: "রেবেকা জামান বিভা"
---

নতুন সংসারীদের জন্য টুকিটাকি টিপস:
ভাত রান্নাঃ ভাতের জন্য চাল ধুয়ে ঝড়িয়ে নিন। চুলায় পানি ফুটে উঠলে চাল দিন। এতে ভাত রান্না ভাল হয়।  

পোলাওয়ের চালঃ মাঝে মাঝে রোদে দিন। পোকা ধরবে না।  

ডালঃ মুগ ডাল হালকা ভেজে ঠান্ডা করে প্লাস্টিকের কৌটায় সংরক্ষণ করলে অনেকদিন ভাল থাকে।  

মসুরের ডালঃ মাঝে মাঝে রোদে দিন, পোকা ধরবে না। ফ্রিজের নরমাল চেম্বারে রাখলেও পোকা ধরে না৷  

বুটের ডালঃ ডীপ ফ্রিজে সংরক্ষণ করে রাখলে অনেক মাস ভাল থাকে।  

সবজিঃ সবজি সুতির কাপড়ে মুড়িয়ে প্লাস্টিক প্যাকেটে ভরে ফ্রিজে রাখুন। সবজি একদম ফ্রেশ থাকবে।  

কাঁচা মরিচঃ ধুয়ে ভাল মত পানি ঝড়িয়ে নিন। সুতির কাপড়ের উপর রেখে ভাল মত মুছে বোটা ফেলে নিন। এরপর প্লাস্টিকের বক্সে টিস্যু বা সুতি কাপড় বিছিয়ে মরিচ রাখুন। অনেক দিন মরিচ ফ্রেশ থাকবে।  

শুকনা মরিচঃ মাঝে মাঝে রোদে দিন। অনেকদিন ভাল থাকবে।  

গরম মসলা গুঁড়াঃ এলাচ-দাড়চিনি-লবংগ-তেজপাতা প্যানে ভেজে গুঁড়া করে রাখুন। কাবাব বানাতে গেলে আগে থেকে তৈরি করে রাখা গুড়া ঝটপট ব্যবহার করতে পারবেন।  

কালো গোলমরিচও এভাবে গুঁড়া করে সংরক্ষণ করে রাখুন৷ যেকোনো রান্নায় প্রয়োজন হলে ঝটপট ব্যবহার করতে পারবেন।  

• রান্না শেষে চুলার আশেপাশে মুছে রাখুন, রান্নাঘর পরিপাটি থাকবে সবসময়।  

• মুরগি বা গরুর মাংস রান্নার সময় অল্প কিছু মাংস ছোট টুকরা করে নুডুলস এ দেয়ার জন্য তৈরি করে ডীপ ফ্রিজে রেখে দিন৷ হঠাৎ মেহমান এলে সেই মাংস দিয়ে নুডুলস রান্না করে দিতে পারবেন।  

• আদা-রসুন ব্লেন্ড করে বড় বক্সে রাখুন। সাথে ছোট একটা বক্সে অল্প করে আদা-রসুন রাখুন৷ প্রতিদিনের রান্নায় ছোট বক্স থেকে ব্যবহার করতে পারবেন।  

• যেকোনো রান্নায় ফুটানো গরম পানি ব্যবহার করুন। এতে রান্নার স্বাদ ভাল হয়।  

• সরিষার তেল মাঝে মাঝে রোদে দিন৷ অনেকদিন এর সুঘ্রাণ টা থাকবে।  
• চুলার আশেপাশে গুড়া মসলা রাখবেন না। এতে গুড়া মসলার স্বাদ কমে যায় বা তাড়াতাড়ি নষ্ট হয়ে যায়।  

• মাঝে মাঝে সিংকে গরম পানি ঢেলে দিন, পাইপ ক্লিয়ার থাকবে।  

• নন স্টিক প্যানে ডিম ভাজি, সবজি ভাজি রান্না শেষে গরম পানি নিয়ে কয়েকবার ধুয়ে এরপর গুড়া পাউডার দিয়ে ধুয়ে রাখুন। প্যান অনেকদিন ভাল থাকবে।  

• নতুন রাঁধুনিরা যেকোনো শাক, সবজি ভাজিতে দুই-এক পিস চিংড়ি দিয়ে দিতে পারেন, রান্না সুস্বাদু হবে ইনশা আল্লাহ৷  